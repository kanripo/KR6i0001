# -*- mode: mandoku-view; -*-
#+DATE: 2016-06-08 8:22
#+TITLE: 賢劫經
#+PROPERTY: CBETA_ID T14n0425
#+PROPERTY: ID KR6i0001
#+PROPERTY: SOURCE Taisho Tripitaka Vol. 14, No. 425
#+PROPERTY: VOL 14
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6i0001_T_005-0034c> ¶¶¶¶¶¶¶¶¶¶¶¶¶¶¶¶¶
#+PROPERTY: JUAN 5
¶
¶
《賢劫經》卷第五¶
¶
西晉月氏三藏竺法護譯¶

* 寂然度無極品第十四¶

「佛告喜王菩薩何謂寂度無極有六事？假使能斷諍訟¶
之法性常和調，是曰布施；若身口心篤信悅¶
豫，不犯諸法與道合同，是曰持戒；以無陰¶
蓋五陰六情受正無礙，是曰忍辱；其三昧¶
定無能動搖，婬怒癡心不能染之，是曰精¶
進；聖慧所行無能分別，隨時方便度脫一
<pb:KR6i0001_T_005-0035a>¶
切，是曰一心；所願普至周遍一切，去來今¶
法三世無礙，是曰智慧；是為六。

「何謂所觀¶
度無極有六事？所未聞法而得聞之，以用開¶
化一切眾生，是曰布施；不得諸見本無邪¶
疑，以度一切瑕穢眾罪，是曰持戒；能得開¶
化無數眾人，使發道心愍念危厄，是曰忍¶
辱；口所宣布佛正真行，常得成辦并化他人，¶
是曰精進；若能次第暢達諸法三十七品、十¶
二緣起，是曰一心；其在智慧了一切空，不¶
有想願解無所有，是曰智慧；是為六。

「何謂¶
樂明度無極有六事？若能應時離老病死眾¶
患之難，宣示道法無上正真，是曰布施；以¶
明消滅愛欲之惱，無上大道自然為伏，是曰¶
持戒；若以聖慧一切普定，等無邪業悉行菩¶
薩，是曰忍辱；一切普安以晃昱明，志存道¶
地靡不周遍，是曰精進；若以明曜普受一切，¶
諸法根無了無處所，是曰一心；其用聖慧¶
皆知一切諸法經典十二部藏，是曰智慧；是¶
為六。

「何謂來解脫度無極有六事？志所解脫¶
柔軟安隱，常好救厄眾生苦患，是曰布施；¶
除於一切所止罣礙，使無闇蔽，是曰持戒；¶
若有所受，棄捐眾穢常修梵行，因其行業恒¶
奉行德，是曰忍辱；一切普愍十方世界，勸¶
悅惔怕心無所生，是曰精進；常能隨時堪任¶
忍辱；一切苦樂不以增減，是曰一心；常以¶
法教不違道法，所在一切至真無虛，是曰¶
智慧；是為六。

「何謂入比丘聖眾度無極有六¶
事？若能化立一切諸願志存道願，是曰布施；¶
隨其所樂建立一切化之以道，是曰持戒；
<pb:KR6i0001_T_005-0035b>¶
其以寂然所願惔怕，心不憒閙化之節限，是¶
曰忍辱；所行殊特與眾超異不與俗同，是曰¶
精進；心所受法常使真正，總持諸法而無¶
放逸，是曰一心；寂然專行至于脫門，空無¶
想願不中取證，是曰智慧；是為六。

「有八部¶
眾會，亦復如是等無有異。何謂八部義度無¶
極有六事？若宣布義為解非義，不可用心了¶
正真義，是曰布施；可一切眾三界天人心之¶
所好法誨宣布，是曰持戒；若敷演義無有瑕¶
穢，常修清淨慈仁心和，是曰忍辱；所講¶
至誠具足廣布，為他人故頒宣道教，至于阿¶
迦貳吒天宮悉荷道義，是曰精進；以義¶
等意可悅一切，是曰一心；所住立處無瞋恚¶
法，以法勸化，是曰智慧；是為六。

「何謂歸解¶
法度無極有六事？若逮諸法而無所失，順從¶
道慧不違正法，是曰布施；除彼我想不計有¶
身，三界自然無所倚著，是曰持戒；言行相¶
應不相違越，身口心行常定相應，是曰忍辱；¶
夙夜勤修而不斷絕，戒定慧解度知見法，¶
是曰精進；常住道法不順非義，化以四恩加¶
於眾生，是曰一心；常行至德不為小節¶
無益一切無有異意，是曰智慧；是為六。

「何¶
謂分別順理度無極有六事？若宣化說十二¶
隨順，壞惡眾穢消於五濁，是曰布施；若以¶
寂然化諸迷惑，至于滅度及度一切，是曰持¶
戒；其隨世俗言談說事，因而教之普至一切，¶
是曰忍辱；若以能捨婬怒癡行，是一切非眾¶
想之心，是曰精進；靖思禪定三昧正受，¶
不廢眾念無益之思，是曰一心；所以奉行
<pb:KR6i0001_T_005-0035c>¶
聖達至慧，以歸解脫無著無縛，是曰智慧；¶
是為六。

「何謂辯才順理度無極有六事？若為¶
眾人宣若干品辯才之慧，是曰布施；言論¶
至妙和柔潤澤遠近無不歸之，是曰持戒；能¶
可一切來聽者意以用著心，是曰忍辱；教¶
言普遍無有邊際聲聞十方，是曰精進；名¶
德遠著天上天下，功德悉足未曾斷絕，是曰¶
一心；其至法藏無所從生，入於三界乃達滅¶
度，是曰智慧；是為六。

「何謂無厭度無極有¶
六事？為諸會者講說經行道未曾懈惓，念¶
度一切眾貪嫉者，是曰布施；愍傷眾生而開¶
導之，示以三寶佛法聖眾初亦不厭，是曰持¶
戒；自以精進不行瞋恨，寧碎身骨建立周¶
遍普等之心使法流布，是曰忍辱；若以¶
神足飛行遍至，用心慇懃時化愚冥諸應度¶
者，是曰精進；隨其所欲三昧正受，而訓誨之¶
令存道行，是曰一心；諸欲聞經從其人數，¶
願樂時聽尋為說法，是曰智慧；是為六。

「何¶
謂施度無極有六事？若有法教所可施與以¶
用勸助，普於一切各使得所，是曰布施；所¶
可施與其身口心柔軟和悅以法化人，是曰¶
持戒；好樂惠與不逆求者和顏悅色，是曰忍¶
辱；所施調意念行方便，去諸不善淨修功¶
祚，是曰精進；其心清徹不懷穢濁，清志定¶
意愍於一切，是曰一心；所可施人以是功德¶
勸助佛道，亦化眾生使發大意，是曰智慧；¶
是為六。

「何謂戒度無極有六事？所奉禁戒慈¶
心為本，常以無畏加於一切，是曰布施；無¶
畏不懷瞋恨護身口意三事無犯，是曰持戒；
<pb:KR6i0001_T_005-0036a>¶
常抱愍傷心哀一切無傷害意，猶如慈母育¶
其赤子，是曰忍辱；設以方便擁護禁戒，寤¶
因慚恥無益一切，是曰精進；慈加眾生心學¶
謹慎，以為元首常專其志不為放逸，是曰¶
一心；以是慈愍所奉禁戒常行精進，發起一¶
切諸不達者勸助佛道，是曰智慧；是為六。¶

「何謂精進慈加眾生心忍度無極有六事？若柔和心志存¶
悅豫普安一切，是曰布施；若為眾生忍眾患¶
難，無數劫中不以為勞，是曰持戒；求於生¶
死長遠之難，本末所在不見所奏，是曰忍¶
辱；常抱和悅而求方便不以懈廢，是曰精進；¶
愍傷眾生諸危厄者而降伏之，是曰一心；以¶
是忍辱常行仁和，心不懷害勸助佛道，是曰¶
智慧；是為六。

「何謂進度無極有六事？愍傷¶
於俗應病與藥各令得所，是曰布施；志在方¶
便無所加害常行慈心，是曰持戒；得諸限礙¶
而致解脫如應惠施，是曰忍辱；在於異處¶
不失應節一切如法，是曰精進；若以勤修晝¶
夜不廢無所毀損，是曰一心；以是精進勸佛¶
境界，使發道心奉遵正業，是曰智慧；是為¶
六。

「何謂寂度無極有六事？若以慈心向於諸¶
人愍傷眾生，是曰布施；憐念一切三界眾¶
生而降化之入於深法，是曰持戒；傷於世¶
俗愚冥之眾，示以道宜心導御之，是曰忍¶
辱；若出家學無上正真，志存寂然不為放逸，¶
是曰精進；諦思法施以開化眾，諸不達者而¶
班宣法，是曰一心；志性清淨而無垢濁，順¶
從滅度不中寂滅，是曰智慧；是為六。

「何謂¶
智慧度無極有六事？若以經典法施於人使
<pb:KR6i0001_T_005-0036b>¶
發道心，是曰布施；若有所說離於衣食不貪¶
利養，是曰持戒；若以法施不猗俗業不用懈¶
惓，是曰忍辱；入於一切總持諸法，無所不¶
攝各令亘然，是曰精進；以諦思惟三世大¶
難敷演法施，是曰一心；若以本淨本無之¶
義宣布道教，有所導示不失其原，是曰智慧；¶
是為六。

「何謂眼報度無極有六事？若以好¶
眼愛敬眾人不以加害，是曰布施；若以其眼¶
有所觀察，悉了無益唯法可恃，是曰持戒；¶
所見曠遠而無限量，不得邊際元不可盡，¶
是曰忍辱；其眼寂靜而無所著，一切眾色悉¶
空本無，是曰精進；所覩悅豫見者歡喜以法¶
為樂，是曰一心；諸來見者身心歸服，普¶
共踊躍能至究竟，是曰智慧；是為六。

「何為¶
耳報度無極有六事？耳有所聽無所違失，常¶
存在法不為俗想，是曰布施；其耳清淨無有¶
穢濁，解一切音本悉寂然，是曰持戒；若有¶
所聽其界清徹而無邪想，是曰忍辱；耳有¶
所存覩其微細不可限量，是曰精進；察其懸¶
遠耳悉逮聞，知之皆空無益於人，是曰一心；¶
聞無所有聽無堅固猶如呼響，是曰智慧；¶
是為六。

「何謂鼻報度無極有六事？若鼻清徹¶
了一切空不有所嗅，是曰布施；而其鼻根¶
息無所念，惟志道心無所損失，是曰持戒；¶
寂然恬怕而知止足，是曰忍辱；所嗅順誼¶
無所犯負不在情欲，是曰精進；鼻無所受不¶
貪眾香而無放逸，是曰一心；鼻有所嗅知¶
其瑕穢，無益一切損耗學心，是曰智慧；是為¶
六。

「何謂舌報度無極有六事？舌雖得味不以
<pb:KR6i0001_T_005-0036c>¶
貪樂，離於喜悅甘于戒誼，是曰布施；語¶
言了了惟宣法教，是曰持戒；若無數眾¶
及其言辭宣示同學，是曰忍辱；設使識¶
念無限之慧為人解說，是曰精進；滅其醎¶
酢舌之所習五味所利，是曰一心；舌有所說¶
常傳道教廣有所耀，是曰智慧；是為六。

「何¶
謂身報度無極有六事？身有所豐財業經典¶
以惠世間，是曰布施；無數眾人咸瞻仰之以¶
奉受言，是曰持戒；其身所以作人尊貴，用¶
供順佛而有威德，是曰忍辱；體強有勢靡不¶
依之，一切眾生悉共蒙荷，是曰精進；形柔¶
軟好常以和悅顏貌光澤，是曰一心；清白¶
潔白多所堪任開化眾人，是曰智慧；是為¶
六。

「何謂心報度無極有六事？其心平等普順¶
遍入一切眾生，是曰布施；若意所念多所悅¶
豫莫不法行，是曰持戒；所可度脫樂現在義¶
不為非義，是曰忍辱；其意覺疾僉然通達心¶
無所礙，是曰精進；所遵奉行常遵道法順從¶
和雅，是曰一心；其稱音響遍入諸法，一切¶
眾生教之定法，是曰智慧；是為六。

「何謂¶
愍他勸助度無極有六事？訓化他人有所¶
施與，猶如過去有人其人名曰號是生子，¶
救護天下閻浮利地，一切眾生皆勸化之，入¶
佛大道而開導之，是曰布施；以戒勤修咸安¶
他人，以斯功勳致其報應，猶如飛鳥眾輩集¶
會咄水滅熾火，是曰持戒；以和哀人用加¶
生死立如梵天，愍念黎庶忍於眾勞，是曰忍¶
辱；精勤教人，若如病者遭值兩命，其壽未盡¶
懷愍傷心，有醫親近念之靡已，即越二萬八
<pb:KR6i0001_T_005-0037a>¶
千里野往詣其所，致於醫藥療治其病，菩薩¶
療治一切如是，是曰精進；若以禪思而愍他¶
人，猶如加賓黃色仙人興立城郭，哀眾生故，¶
是曰一心；若以智慧普安天下，使諸念典壽¶
在天上，若在十方受其天身，皆消怨賊隨河¶
流逝乃至龍所，是曰智惠；是為六。

「何謂愍¶
己度無極有六事？為己所興有益之業，并安¶
眾人能使成辦，是曰布施；身自隨應積眾德¶
本不為禍害，是曰持戒；其體嚴莊若上妙華¶
其色猶然，是曰忍辱；其為己身夙興夜寐，¶
不以懈廢救眾危厄，是曰精進；身常精修¶
念己之故，願生天上十方佛前，是曰一心；¶
七反劫燒成已復敗終已復始，往反此世不¶
以迷惑如加賓王，是曰智慧；是為六。

「何謂¶
法度無極有六事？以若干色莊嚴瓔珞，本¶
施所致得是功報，是曰施；法不住¶
顛倒，無所猗著唯志經典，是曰持戒；設能消¶
除婬怒癡垢眾生之想，是曰忍辱；以佛經道¶
行度無極，無有二行因其方便，是曰精進；¶
行平等心永除所著心無所求，是曰一心；光¶
曜振明照于十方，一切諸法為暢分別，上中¶
下法真不有二，是曰智慧；是為六。

「何謂誼¶
度無極有六事？所施之報果致大富因興經¶
道，是曰布施；其所奉禁果致生天，常思法¶
行不慕天安，是曰持戒；其忍辱果無恐章句¶
斯則其誼是曰忍辱，常精專思欲度一切，是曰精進；¶
所可禪思勸助所生，斯則其誼，名曰一心；¶
若合集智增益聖慧，常不損耗斯則其誼，是¶
曰智慧；是為六。

「何謂[邱-丘+半]解度無極有六
<pb:KR6i0001_T_005-0037b>¶
事？所行精勤不壞其身，是曰布施；以斷眾¶
想希望之業解脫而喜，是曰持戒；逮得法¶
忍而無廢失，是曰忍辱；所行吉祥一切普備，¶
是曰精進；所可禪思致滅度果，是曰一心；¶
所修聖明致獲諮受，逮得金剛三昧，是曰¶
智慧；是為六。

「何謂樂勸助度無極有六事？¶
假使布施不志睡眠不越我想，如大名稱有¶
六十六諸大叢林，在於一切諸大藏處，王¶
以惠與開化眾人而受分衛，猶如無罪國¶
王之子，離於所居終不妄語，如身本時救眾¶
危厄不作惡罪，是曰布施；若以供養父母師¶
友，尊敬其身究竟不懈，及其經典及知至佛¶
無諸疑網，是曰持戒；若以柔和護於他人，¶
如自棄身不利血脈龍王所護，猶曾法師精¶
進勤勤三萬二千歲，所習作行不以愁慼，¶
初未懈厭以化一切，是曰精進；所以禪思¶
愍傷眾生棄捐諸惡，在閻浮利天下哀念¶
眾生人民受五細滑，慈念可愍故引古喻以¶
用解之，是曰一心；其至聖明如大六通，¶
是曰智慧；是為六。

「何謂空度無極有六事？若¶
能逮得空行三昧不起想願，是曰布施；其意¶
曠然猶如虛空不可限量，是曰持戒；以能¶
獲致不退轉地，得受佛決見十方佛，是曰忍¶
辱；夙夜勤修而不懈廢力勢日進，是曰精進；¶
其心常專定意不亂正一不忘，是曰一心；堅¶
固無難一切所作永無眾患，是曰智慧；是為¶
六。

「何謂無想度無極有六事？若常以時救¶
濟危厄諸窮乏者，一切無想，是曰布施；謹¶
慎諸行護身口意三無所犯，是曰持戒；常修
<pb:KR6i0001_T_005-0037c>¶
謙恪不懷輕慢，是曰忍辱；所作功德不以懈¶
廢，而用勸助諸不逮者，是曰精進；出家志¶
法諸學追慕，道意日進未曾斷絕，是曰一心；¶
己無三毒，復斷他人婬怒癡垢使歸命三命，¶
是曰智慧；是為六。

「何謂無願度無極有六事？¶
若能疾逮無所願本，惟垂愍念三界之患，是¶
曰布施；其離於觀無所輕慢，得無所得乃應¶
道化，是曰持戒；在於三界而無所著，誘化¶
眾生生老病死，是曰忍辱；其內有行常護¶
身口心無所犯負無所違失，是曰精進；所修¶
方便去處瑕穢無益之行至於解脫，是曰一¶
心；若被德鎧所志弘廣，濟於一切周旋之難，¶
是曰智慧；是為六。

「何謂行別異度無極有六¶
事？坐佛道場日日常服一麻一米，尋求窮乏¶
以欲惠濟不以為勞，是曰布施；若在其身精¶
氣靜定不為放逸，是曰持戒；逮得見佛以¶
學諸法眾行備悉，是曰忍辱；其所懷來暢¶
達諸法，一切本無解無分別，是曰精進；與¶
解脫俱并濟一切眾生危厄使存道意，是曰¶
一心；其心靜然入於惔怕，心無所生了其¶
自然，是曰智慧；是為六。

「何謂解他度無極¶
有六事？昔有賈客離於波利，割身所食心¶
清行淨上佛供養，是曰布施；文隣龍王出現¶
繞身，心無所犯住立而侍，是曰持戒；釋梵¶
來下見佛寂然不演道法勸助說法，是曰忍¶
辱；時以佛眼普觀十方，進退隨時導利群黎，¶
是曰精進；一心七日觀樹之思，欲使一切¶
有反復心，是曰一心；以見勸助便轉法輪，¶
八音暢達周遍十方，是曰智慧；是為六。

「何
<pb:KR6i0001_T_005-0038a>¶
謂勤用意禪度無極有六事？時見佛得道念¶
勤勞者，是曰布施；往到教化度於五人，¶
覩現變化聞其所說尋輒啟受，是曰持戒；棄¶
離自大順從法律以化不逮，是曰忍辱；而以¶
甘露不死之藥而開化之，是曰精進；五人應¶
時除異想念，是曰一心；以道甘露灌飲貧¶
匱，消婬怒癡度五億天人，是曰智慧；是為¶
六。」¶

* 十種力品第十五¶

佛告喜王菩薩：「何謂有處無處深淺遠近度¶
無極有六事？從其處所逮得審諦了其本末，¶
是曰布施；所可識知解三界空等無有異，是¶
曰持戒；諸所曉了悉以分別，而得普入仁和¶
之地，是曰忍辱；其弘誓行至德之業強而有¶
勢，是曰精進；毀壞眾穢十二緣起令無有異，¶
是曰一心；所可遵奉而以知時不失聖教，是¶
曰智慧；是為六。

「何謂知去來今度無極有六¶
事？若能除盡所作眾業，眼耳鼻口身心所犯，¶
是曰布施；若能消滅諸緣報應生死禍福，是¶
曰持戒；斯棄所因五陰六衰因緣之對無有¶
事業，是曰忍辱；若離罪福自然消除三界生¶
死，是曰精進；惔怕㸌然斷色痛想行識¶
了無所有，是曰一心；所遵奉行使無所生，¶
其志坦然以道為元，是曰智慧；是為六。

「何¶
謂知世若干種類度無極有六事？假使眾生¶
斷若干種眾雜之行不以恣意，是曰布施；斷¶
若干種陰蓋諸入，奉行遵修六度無極，是¶
曰持戒；雖在諸種不計有人了諸虛無，是曰¶
忍辱；由在諸品應病與藥，令三界眾三
<pb:KR6i0001_T_005-0038b>¶
毒消除，是曰精進；處於四大除貪不計，導¶
御眾迷消諸所有，是曰一心；在於諸種思惟¶
想識解一切空，是曰智慧；是為六。

「何謂知¶
世諸根增減言各不同度無極有六事？解知¶
四大合成散壞不自計身，是曰布施；覺空其¶
眼耳鼻口身心所行而無所犯，是曰持戒；心自然解¶
一切本無無所不通，是曰忍辱；若能¶
解了男女壽命苦樂善惡，觀此六根了無有¶
本，是曰精進；其能分別信戒定慧，此五根¶
者習道之元，是曰一心；若能通暢在所分別，¶
是他人根諸殊異念，一切解了眾生此根，是¶
曰智慧；是為六。

「何謂解世好若干行¶
度無極有六事？隨人所好尋為開化應病¶
與藥，是曰布施；所集勸誨慈心一切無所傷¶
害，是曰持戒；從其所樂隨時消除一切眾罪¶
所犯諸惡，是曰忍辱；決其疑罔盡眾懈廢，¶
是曰精進；消諸所生及無所生都使永盡，¶
是曰一心；順其所好而令寂然，以權方便¶
而消化之，是曰智慧；是為六。

「何謂智普入¶
諸行欲縛解縛眾欲方便度無極有六事？若¶
能解了眾苦根元而燒盡之，熾然道教，是¶
曰布施；知諸腦源速棄眾患婬怒癡垢，是¶
曰持戒；體解道誼施以安隱消除眾患，是¶
曰忍辱；孚疾暢達至無上道長樂法樂，是¶
曰精進；分別諸行罪福所歸五趣本末，是曰¶
一心；以知行趣有無之處生死泥洹，是曰智¶
慧；是為六。

「何謂根力覺意一心脫門定意正¶
受度無極有六事？若以此法惠斯安隱，不造¶
眾惡以恩加人，是曰布施；若平等施貧貴
<pb:KR6i0001_T_005-0038c>¶
無二而無偏黨，是曰持戒；愍傷他人以法勸¶
助入於道義，是曰忍辱；自愍傷己神寄其¶
中，本非我有不計有身，是曰精進；解一切¶
虛消除名稱愛不自大，是曰一心；以解無¶
常苦空非身，無吾我人以此化眾，是曰智慧；¶
是為六。

「何謂識念過世度無極有六事？若識¶
往古宿世所更無數劫事以用誨人，是曰布¶
施；知在天上人間地獄餓鬼畜生五趣所歷，¶
是曰持戒；分別罪福善惡所趣悉伏其心，是¶
曰忍辱；曉了塵勞愛欲眾穢而無所著，是曰¶
精進；其心體解一切皆空寂無有想，是曰一¶
心；消滅一切諸所有業，覩見一切眾生根¶
原，是曰智慧；是為六。

「何謂天眼度無極有¶
六事？天眼所覩見於禍福善惡所趣，是曰布¶
施；所應奉行不犯殃釁常志道行，是曰持戒；¶
所覩廣遠無有邊際見眾生根，是曰忍辱；若¶
見一切不以惡厭開化盲冥，是曰精進；察¶
眾闇蔽有路無路是非所趣，是曰一心；顯示¶
光曜令得自歸緣是得度，是曰智慧；是為六。¶

「何謂諸漏盡度無極有六事？覩諸穿漏瑕疵¶
無益棄之習道，是曰布施；不樂諸漏婬怒癡¶
念志存道法，是曰持戒；不習諸垢常修清淨，¶
是曰忍辱；開化眾心曉了諸想，陰衰諸入¶
不為放逸，是曰精進；體解諸漏習從道教多¶
所通達，是曰一心；入於生死勤在諸漏，開¶
化眾生令發道意，是曰智慧；是為六。」¶

* 四無所畏品第十六¶

佛告喜王菩薩：「何謂以成正覺解了斯法第¶
一無畏度無極有六事？逮得佛道清淨盡患
<pb:KR6i0001_T_005-0039a>¶
生老病死，是曰布施；心存無為志弘誓願無¶
上正真，是曰持戒；以真諦觀一切皆空無有¶
邪見，是曰忍辱；一切悉解三界所生，悉以¶
無根靡不通達，是曰精進；為一切智暢化三¶
界諸天人民及三惡路，是曰一心；遊八部眾¶
宣布道化，各令得所而無所畏，所願已成，是¶
曰智慧；是為六，第一無畏。

「何謂平等了諸漏¶
盡度無極有六事？佛者無漏，諸漏已盡一¶
切無難，是曰布施；無有處所止處已斷，無¶
有欲界色無色界，是曰持戒；所生無生¶
俱無所起，是曰忍辱；所徑名稱玄虛無際¶
不可得元，是曰精進；志懷誓願以越度世諸¶
有八法，是曰一心；存于解脫輒獲無失逮無¶
上正真，是曰智慧；是為六，第二無畏。

「何謂佛¶
所說法真要無比咸受奉行度無¶
極有六事？所可遵修了一切空，知起則滅合¶
會別散，是曰布施；以盡三毒諸行放逸而¶
不馳騁，是曰持戒；所云滅者盡所生處永無¶
所生，是為忍辱；以消眾失眼耳鼻口身心¶
所犯無能得便，是曰精進；以建立道欲度眾¶
生，除眾俗業無益之元，是曰一心；若至脫¶
門生死已盡慧不可盡，是曰智慧；是為六，¶
第三無畏。

「何謂內應等法無能廢意¶
度無極有六事？其內正法得三昧定無能¶
起心，令不安者自然垢盡，是曰布施；其無¶
所生亦莫能盡持智慧法，是曰持戒；消于無¶
常一切法空解道為常，是曰忍辱；所謂內事¶
無能蔽者，以盡有罪之元，是曰精進；無能罣¶
礙盡不成就皆使成辦，是曰一心；所以聖明
<pb:KR6i0001_T_005-0039b>¶
一切自然無能蔽礙，佛道至深能一切決軟¶
劣中容，決了明達眾生根元，是曰智慧；是¶
為六，第四無畏。

「何謂大哀度無極有六事？以¶
懷大悲愍傷一切眾生之類心不有恨，是曰¶
布施；其心平等欲度眾生，生老病死未曾偏¶
黨，是曰持戒；若於眾生常行守法，以仁報¶
之可悅得安，是曰忍辱；往來周旋每濟眾生¶
勤苦之患，是曰精進；隨其所好上中下行而¶
開化之，是曰一心；遊於三界終始無量度生¶
死厄，是曰智慧；是為六。

「何謂眼清淨度無¶
極有六事？若能清澄地種水種，心如地種而¶
不可動，洒除心垢猶如水也，是曰布施；¶
其能建立火種風種燒盡眾惡，是曰持戒；設¶
燒生死令無有餘，瑕穢悉消不抱瞋恨，是¶
曰忍辱；目之所覩無所不見光明遠照，是曰¶
精進；所行慇懃見一切元心念是非，是曰¶
一心；所觀十方亘然無邊所濟無厭，是曰¶
智慧；是為六。

「何謂天眼清淨度無極有六事？¶
其以天眼見諸色身，端正好醜長短廣狹¶
白黑肥瘦而往化之，是曰布施；知其身¶
行名字心性身所生土，見身往來周旋之處，¶
是曰持戒；覩其身行分別是非合散成敗，是¶
曰忍辱；察天地壞復還合成生天人物，是曰¶
精進；若見報應罪福善惡道俗明冥，是曰一¶
心；見諸次第遠近深淺，空無想願度三脫門，¶
是曰智慧；是為六。

「何謂慧眼度無極有六¶
事？以成慧眼普見一切其諸眾生根本始原¶
所從生矣，是曰布施；以能成就逮獲解脫¶
無有眾結，是曰持戒；既有所獲建立其心
<pb:KR6i0001_T_005-0039c>¶
存於道義，是曰忍辱；所致堅強建立普遍，¶
觀於十方悉亦了了，是曰精進；其所覩者猶¶
如真諦審不虛妄，是曰一心；志懷悅豫亦無¶
所生，不墮罪患道意無窮，是曰智慧；是為¶
六。

「何謂法眼清淨度無極有六事？若能逮得¶
諸佛之法十八不共，是曰布施；自身致斯佛¶
十八法，往濟惡趣十八苦毒，是曰持戒；所¶
覩因緣品第高下深淺微細，是曰忍辱；以觀¶
一切三界所有本悉自然，是曰精進；憶識本¶
末應病與藥以治三病，是曰一心；所見不虛¶
不為愚觀，亘然開化一切眾人，是曰智慧；¶
是為六。

「何謂佛眼清淨度無極有六事？以佛¶
眼見無所罣礙寤不覺者，是曰布施；所察¶
愍傷一切眾生三苦之惱，是曰持戒；度脫眾¶
生不遭諸難永得久安，是曰忍辱；所視無量¶
玄遠無底不可為喻，是曰精進；觀其根本若¶
枝葉果，以熟欲落而就勉之，是曰一心；¶
見本末然從緣而越，以了本無則無所生，¶
是曰智慧；是為六。

「何謂自在度無極有六事？¶
若得由己作行究竟而不中止，是曰布施；¶
所行到處輒得所願不違要誓，是曰持戒；¶
自在立行逮得無想救諸所著，是曰忍辱；¶
仁和柔順分別以解於一切慧，是曰精進；一¶
切皆盡慧不可盡，是曰一心；解一切法明慧¶
聖要化諸不逮，是曰智慧；是為六。

「何謂娛¶
樂度無極有六事？所施與者離于希望，猶¶
如虛空化五百蓋覆比丘眾，若梵志聚名曰¶
頭那，井中水泉自然甘美，是曰布施；若入¶
城里人民普安，箜篌樂器不鼓自鳴，是曰
<pb:KR6i0001_T_005-0040a>¶
持戒；諸根不具盲聾瘖瘂跛蹇疾病，蒙其¶
光明悉除眾患，是曰忍辱；演其光燿照於十¶
方無量佛土皆荷眾人，是曰精進；在維耶離¶
城城中內外，各各變化八萬四千諸佛身形，¶
是曰一心；彼時因隨為八部眾頒宣經道各¶
使得解，是曰智慧；是為六。

「何謂難得自歸¶
度無極有六事？威儀禮節安然庠序，功德甚¶
廣能攝受空，是曰布施；以能曉了諸佛世尊，¶
至德玄遠難不可當，是曰持戒；所行堅強方¶
便隨時不失其節，志願無違應病與藥，而開¶
化之將護眾業，能化毒蚖捉在手中，以至¶
誠故永無所畏，用神足呪故不以為難，是曰¶
忍辱；如目揵連疾解化魔，佛與其俱度彼¶
士眾，不自覺反還在祇樹，棄鉢中水旦污佛¶
地，是曰精進；如佛弟子舍利弗言：『一時須臾¶
有四十九心起為生死業，佛言不可計。』是曰¶
一心；如佛言曰：『時有一城，其中眾人而有重¶
罪，不計道法誹謗高德，如來、至真於一夜半，¶
為說經典棄其重罪，精進暢達得六神通。』是¶
曰智慧；是為六。」¶

* 十八不共法品第十七¶

佛告喜王菩薩：「何謂十八不共？諸佛之法事¶
有十八。

「何謂無毀滅度無極有六事？應時開¶
導具足德行令無缺失，是曰布施；若除伴黨¶
不偏所為為無有失，是曰持戒；所說至要言¶
無有失身口心寂，是曰忍辱；應其果報不違¶
本旨，從始發意至道無二，是曰精進；從其¶
誓願各使得所不違本要，是曰一心；至心脫¶
門長獲安隱無有眾難，是曰智慧；是為
<pb:KR6i0001_T_005-0040b>¶
六。

「何謂無著無虛言度無極有六事？所說¶
開化皆宣純淑不為雜碎，是曰布施；以得¶
三達知見去來，念常清淨所行無穢，是曰持¶
戒；不懷害心向於他人恒抱仁慈，是曰忍辱；¶
隨其人心欲有所好，而為解說便令喜悅，是¶
曰精進；為無等倫宣布微妙，猶蜜甘露加¶
之於人心使悅豫，是曰一心；若為頒宣消除¶
眾結狐疑，羅網以自纏縛，是曰智慧；是為六。¶

「何謂無脫忘度無極有六事？其心放捨功¶
德無斷自然定矣，是曰布施；以一切德勸助¶
其意使發道心，是曰持戒；所行無邊遵修至¶
義永無罪殃，是曰忍辱；逮得一切眾德之¶
行正真學法，是曰精進；常識三世去來今¶
事未曾忽忘，是曰一心；因其樹生寂然長大，¶
諦念道法不以失本，是曰智慧；是為六。

「何¶
謂心定度無極有六事？所云平等心無所生¶
興隆道法，是曰布施；所可宣揚依因遊居不¶
失道法，是曰持戒；其所依倚以法開化多所¶
喜悅，是曰忍辱；其所遵奉六度無極正真之¶
道皆為他人，是曰精進；自攝其心以恩濟人¶
而開導之，是曰一心；一切隨時如其所願¶
其行無底各令悅豫，是曰智慧；是為六。

「何¶
謂觀寂無為度無極有六事？所願已成吉如¶
憺怕，是曰布施；依仰於人而寂然安，是曰¶
持戒；行其愍哀察護諸業猶如道場，是曰忍¶
辱；一切普護三界眾生，示以道心所行無邊，¶
是曰精進；所可將養而為一切愚惑之眾宣¶
暢正法，是曰一心；雖為說法化身口意，令¶
無所犯不著三界，是曰智慧；是為六。

「何謂
<pb:KR6i0001_T_005-0040c>¶
無有若干度無極有六事？若以不生若干品¶
想存心在道，是曰布施；其如是想興顯道德¶
不離正真，是曰持戒；若以無意不為思想常¶
一定意，是曰忍辱；未曾毀犯彼己性行護身¶
一切，是曰精進；勤修應行解知其時不失聖¶
節，是曰一心；皆能達暢五趣生死，往來周¶
旋一切根原，是曰智慧；是為六。

「何謂所樂¶
度無極有六事？若心念樂自護其心愍傷他¶
人，是曰布施；設使心思往古今世，愍今¶
己身以哀一切，是曰持戒；若復喜樂講說¶
經典不為俗業，是曰忍辱；常用隨時一切至¶
樂無上正真，是曰精進；假使好喜佛法聖眾，¶
斷眾愛欲不善之行，是曰一心；若除諸邪九¶
十六種志甘露味，是曰智慧；是為六。

「何謂¶
不失精進度無極有六事？所造勤修奉行道¶
法，德不損耗一切備悉，是曰布施；若以心¶
緫哀念一切，不以害心向於他人布施精進，¶
是曰持戒；若訓誨時示以道法悉能堪受，是¶
曰忍辱；若以法明所觀一切無所傷害，是曰¶
精進；一切所講乃說其本，識其宿命乃了無¶
際，是曰一心；所解義理不可限量，是曰智¶
慧；是為六。

「何謂無有失意度無極有六事？¶
意所識念乃知前世無數億劫而無邊崖，是¶
曰布施；所憶逈遠無央數劫積功德，是¶
曰持戒；若以察知如審清淨永無垢濁，是曰¶
忍辱；識了所好從初發意古今所行，是曰精¶
進；心入所念念一切法進退本末，是曰一心；¶
斷一切想各各不同，意念宿世分別曾所更¶
歷，是曰智慧；是為六。

「何謂不失定意度無
<pb:KR6i0001_T_005-0041a>¶
極眾行有六事？受四等心慈悲喜護定意正¶
受，是曰布施；設能啟受立四意止無身痛¶
想法，是曰持戒；奉行至德修四意斷斷無所¶
斷，是曰忍辱；以逮神足飛到十方教化一¶
切，是曰精進；若行禪思受得成三昧定，是¶
曰一心；若以聖明諮受道慧而不虛妄，是曰¶
智慧；是為六。

「何謂不失慧度無極有六事？¶
若受慧根智不可量知眾生元，是曰布施；¶
力勢堅強獲致慧力乃至佛十力，是曰持戒；¶
逮得覺意寤化導示，諸不覺者令得達明，¶
是曰忍辱；以曉了心啟受道義行不可計，是¶
曰精進；逮分別解十二緣起，知因牽連由不¶
覺故，是曰一心；以斯聖明致十種力、四無所¶
畏、十八不共諸佛之法，是曰智慧；是為六。¶

「何謂不失解脫度無極有六事？身力堅固心¶
若金剛不失至要，是曰布施；處在大眾若¶
在獨處，心常如一無所亡失，是曰持戒；遊¶
于擾憒眾閙之中而不迷誤，是曰忍辱；解知¶
他人眾生性行所念善惡，是曰精進；安諦¶
建立無上大道不滅盡慧，是曰一心；以無生¶
慧消去處所，使無所存唯志經典，是曰智慧；¶
是為六。

「何謂解度知見度無極有六事？所¶
行至實不為虛偽輒得如願，是曰布施；其¶
所覩見唯見無為，度眾有為生死之難，是¶
曰持戒；察欲之穢覩其本末從因緣起，是曰¶
忍辱；從地至地備具諸住，建立果處十住之¶
業，是曰精進；禪思行道心之所生以逮住處，¶
是曰一心；若著衣被加之在臂，方便副除一¶
切眾惡，無所亡失不違解脫，是曰智慧；是
<pb:KR6i0001_T_005-0041b>¶
為六。

「何謂知身行慧明所轉度無極有六事？¶
身行勤修一心正行，守身口意不以為厭，是¶
曰布施；導化其體不殺盜婬而無所犯，是曰¶
持戒；奉思十住不使所住有罣礙業，是曰¶
忍辱；專精一心立眾德本以施一切，是曰精¶
進；令無數人得其報應十方福報，是曰一心；¶
以身造教而顯神足，飛到十方見諸佛說法，¶
是曰智慧；是為六。

「何謂口行轉進聖慧度無¶
極有六事？口所班宣說無上法，曾所更歷解¶
決諸法未曾厭惓，是曰布施；其音普至入一¶
切心令行清徹，是曰持戒；開化眾會悉令¶
通暢無上正真，是曰忍辱；所演法訓其聲周¶
遍徹于十方，是曰精進；常憶至行不為虛損，¶
至真專精篤信思惟，是曰一心；所可班宣未¶
曾虛妄，多所安隱一切眾生，是曰智慧；是¶
為六。

「何謂意行轉進度無極有六事？若意心¶
正思不在邪，心存行念本常清淨，是曰布¶
施；其以聞法御導愚冥化諸所著，是曰持戒；¶
其能導利有無之業入平等行，是曰忍辱；¶
假使學法棄捐吾我不以自大，是曰精進；釋¶
離愚癡志存大明無有闇蔽，是曰一心；其行¶
深妙卓然有異而無限量，是曰智慧；是為六。¶

「何謂知過去世所見無罣礙度無極有六事？觀¶
其諸果眾種四大了之本無，是曰布施；察諸¶
陰入色痛想行識本無處所，是曰持戒；視諸¶
六衰根元甚微緣對而生，是曰忍辱；觀其善¶
惡罪福所由皆因貪身，是曰精進；斷眾塵¶
勞常行清淨無有諸垢，是曰一心；察眾生盡¶
十二牽連本無所生，是曰智慧；是為六。

「何
<pb:KR6i0001_T_005-0041c>¶
謂見於當來本末所有無罣礙慧度無極有六¶
事？其見過去五趣合散，猶如春秋熾衰成敗，¶
是曰布施；若能分別諸所邪見六十二事不¶
墮顛倒，是曰持戒；觀于人無分別合散本¶
無有本，是曰忍辱；察於眾生當以何藥而療¶
治之，是曰精進；覩其所生剖判進退各有¶
緣行，是曰一心；曉了報應目覩可化，而往¶
開度使發道意，是曰智慧；是為六。

「何謂知¶
現在不可限礙度無極有六事？覩其所造因¶
緣之對，訓化群生興立功德，是曰布施；見¶
其所由解三脫門，奉六度無極而致成就，是¶
曰持戒；所奉行訓悉離貪欲，志慕道法以法¶
為樂，是曰忍辱；觀一切形微妙麁細皆悉滅¶
盡無常存者，是曰精進；見於證明三界如幻¶
一切本無無所違失，是曰一心；若覩生死¶
無為之元，有數無數心不處二，是曰智慧；¶
是為六(丹本注云：十八不共中，舊多一種文)。」¶

* 方便品第十八¶

佛告喜王菩薩：「何謂曉了方便度無極有六¶
事？若能專精善權方便隨時而入，是曰布施；¶
其於瑕穢因而開化使悉清淨，是曰持戒；¶
所住功德¶
遊至無所傷害而無有失，是曰精進；¶
志以好喜教誨眾生用四恩濟，是曰一心；入¶
無量門宣總持要而導利之，化于三界使入¶
大道，是曰智慧；是為六。

「何謂純淑度無極¶
有六事？若能方便平等誘進一切諸法，是曰¶
布施；懷來法誨正心無緣，玄微妙慧空無想¶
願，若覩八品除去八難，志存八正覺了諸法
<pb:KR6i0001_T_005-0042a>¶
本元，是曰持戒；觀于諸見分別迷惑不墮¶
邪見，是曰忍辱；察于五趣應可開化因往¶
救之，是曰精進；若見可御尋往方便而度脫¶
之，是曰一心；若見有為而入其中，消諸所¶
著令得滅度，是曰智慧；是為六。

「何謂見自¶
然度無極有六事？所逮功德虛無所猗坦¶
然弘燿，猶如一心歸錠光佛，是曰布施；身¶
不懈惓無所貪惜，若如月光盛滿盛明照星¶
宿時，明眼仁人真審了了，是曰持戒；若¶
能覩見一切諸法皆悉如空，是曰忍辱；所可¶
禪思皆見諸法，適生尋滅悉了別此，是曰¶
精進；不見施者而有救濟自覩不及，是曰一¶
心；觀身心行口宣法教，有益一切而無有二，¶
是曰智慧；是為六。

「何謂欲行界業因緣罪福¶
度無極有六事？見所習欲為瑕穢業，本悉清¶
淨已立罣礙，是曰布施；覩一切法自然¶
寂寞，用不達故自作殃福，是曰持戒；所觀¶
玄遠極底無際，是曰忍辱；自視其緣罪福悉¶
盡無久存者，是曰精進；緣對雖滅見所當行，¶
方便之宜輒居正真，是曰一心；罪福既盡不¶
復更造，三界之難見無所生，是曰智慧；是¶
為六。

「何謂色行因緣業度無極有六事？見諸¶
色緣皆由身作，思想不了而橫起是報應之¶
元，是曰布施；覩眾色者皆有因緣，未必橫¶
來身心迷故，是曰持戒；察所生處天上人間，¶
若三惡趣罪福之應，是曰忍辱；若觀所生¶
而念相處，是曰精進；常視報應歡喜悅豫，¶
是曰一心；護高寂然下者惔怕悉無所著，¶
是曰智慧；是為六。

「何謂無色行業度無極有
<pb:KR6i0001_T_005-0042b>¶
六事？若等於色墮在欲地，清淨之處不行妄¶
想，是曰布施；見其所行五事之業，戒定慧¶
解度知見品，是曰持戒；假使能盡因緣之對¶
不生禍福，是曰忍辱；勤修至行悉令平等而¶
無偏邪，是曰精進；若以篤信其行精修而¶
無垢濁，是曰一心；所見常明如晝日行不見¶
闇冥，無所破壞無所不濟，是曰智慧；是為¶
六。

「何謂觀清白住度無極有六事？若以覩¶
見住立處所，清白慈地欲逮斯住，是曰布¶
施；其能獲致瑞應之業，不起三事身口意行，¶
是曰持戒；精進本行四恩之法而無斷絕，是¶
曰忍辱；所觀亘然道意巍巍而無邊際，是曰¶
精進；積功累德日日增長聖明之行，是曰一¶
心；察于清白，消除眾生生死諸善惡想及諸¶
法想，是曰智慧；是為六。

「何謂法種度無極¶
有六事？覩諸法苦用不達故而造禍福，是¶
曰布施；於其中間心無所處不在有無，是¶
曰持戒；若視愛欲疾而消之不令生長，是¶
曰忍辱；其存正性未曾違失無上正真，是曰¶
精進；具足種性三十七品不斷佛種，是曰一¶
心；心成八等逮致諸法而不取證，是曰智慧；¶
是為六。」¶
《賢劫經》卷第五
<pb:KR6i0001_T_005-0042c>¶

